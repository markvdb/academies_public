# Streaming met ATEM Mini Pro in de academie

## Online alles klaarzetten: vimeo
Wil je een academie-activiteit streamen? De academie gebruikt https://vimeo.com voor de online kant van het verhaal.

### Registreren en aanmelden
Heb je nog geen vimeo.com-aanmelding met rechten op de academie-account? Vraag deze dan aan bij Karen. Daarmee kan je dan aanmelden op https://vimeo.com . 

Vergeet niet voor beheer van de academie-account kiezen. Met je persoonlijke petje op kan je niet zomaar streamen. Dat is betalende vimeo-functionaliteit waarvoor je de account van de academie nodig hebt!

### Streaming-event aanmaken
Op https://vimeo.com/manage/events onderaan de lijst van activiteiten voor "Create event" kiezen.

De standaard-instellingen zijn grotendeels ok. Enkele tips:
- Een exact startuur instellen is een goed idee. Voor de videostream zelf maakt dat geen verschil, maar kijkers krijgen dan feedback onder de vorm van een aftelklok
- Privacy. Is het een publieke activiteit of enkel zichtbaar op uitnodiging? In het laatste geval wil je kiezen voor "private link". Dat is wat we gebruikt hebben voor de streaming van de eindexamens 2021.

Van je activiteit heb je twee belangrijke stukjes informatie nodig:
1) de link voor de kijkers. Op https://vimeo.com/manage/events bij je activiteit kiezen voor "share" -> "copy event link". Deze link heb je nodig in de communicatie met je kijkers. Voor het inbedden van je stream (op de website bijvoorbeeld) kies je onder https://vimeo.com/manage/events bij je activiteit voor "embed".
2) de stream key. Die vind je door je activiteit aan te klikken in de lijst op https://vimeo.com/manage/events , rechtsboven het scherm "next" te kiezen en dan onder "RTMPS settings" de stream key kopiÃ«ren.

## Fysieke opstelling
Een eenvoudige streaming-opstelling ziet er als volgt uit:
![diagram streaming](diagram.png?raw=true "Diagram streaming")

Alles klaarzetten zoals aangegeven.

Enkele tips:
- Het camerastatief heeft een waterpas ingebouwd. Maak er gebruik van om de camera mooi recht te zetten!
- Let erop dat je de lenskap van de camera openzet! Anders kan je lang zoeken waarom je geen/zwart beeld hebt...

## Video-mixer testen en configureren
### Invoer testen
Is alles fysiek goed verbonden? Heeft alles stroom? Nu gaan we de invoer van geluid en video naar de video-mixer testen.

Als alles goed is zie je op het scherm van de videomixer al dat die wakker is, maar heb je nog geen beeld of geluid van de camera. Dat gaan we nu veranderen:
- Op de videomixer linksonderaan op de grote knop "1" drukken. Deze licht op. Je krijgt op het mixerscherm rechtsboven het beeld van de camera te zien.
- ![grote knop 1 uit](IMG_0038.JPEG?raw=true "grote knop 1 uit")
- ![grote knop 1 aan](IMG_0039.JPEG?raw=true "grote knop 1 aan")
- Nu boven de grote knop "1" linksonderaan op het kleine knopje "on" drukken. Dit licht op. Stuur je nu geluid naar de camera, dan zie je rechts onderaan het mixerscherm bij "CAM1" de geluidsvolumemeter bewegen.
- ![geluid camera 1 uit](IMG_0040.JPEG?raw=true "geluid camera 1 uit")
- ![geluid camera 1 aan](IMG_0041.JPEG?raw=true "geluid camera 1 aan")

### Verbinding met vimeo testen
- De laptop met label NBAMWD05 (besturing van de ATEM-mixer) starten.
- Aanmelden als gebruiker "mark".
- Het programma "ATEM Software Control" starten.

Als het goed is ziet je scherm er dan ongeveer als volgt uit:
![ATEM Software Control](IMG_0043.JPEG?raw=true "ATEM Software Control")

- In het midden onderaan voor "Switcher" kiezen, en dan rechtsboven voor "Output".
- Bij "key" de streaming key invullen die je daarnet hebt aangemaakt. Goed opletten dat je deze _exact_ kopieert. Kijk goed of je geen spaties voor of achter de streaming key hebt staan. Dat merk je niet onmiddellijk, maar je stream zal niet werken!
- Voor de rest alle instellingen laten zoals ze waren.
- Rechtsboven op het fysieke bedieningspaneel van de videomixer op de knop "on air" drukken.
- ![on air](IMG_0037.JPEG?raw=true "on air")
- Als het goed is knippert deze even kort rood en blijft hij daarna rood branden. Je bent nu live.
- Op de tweede laptop de link openen.

## Afbreken
## Aandachtspunten
- De lenskap van de camera onmiddellijk na het einde van de stream dichtklappen. Een cameralens is broos, pokkeduur en lastig te vervangen!
